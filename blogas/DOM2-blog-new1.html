Montavimas
Keraminės plautuvės pagal montavimo būdą gali būti kelių tipų, formų, o jų dydis svyruoja nuo 45 iki 116m. Montuojant ant stalviršio, plautuvė statoma į jau išpjautą skylę, o stabilumas užtikrinamas specialia lipnia juosta. Modulinės plautuvės montuojamos ant baldo arba specialaus pagrindo. Keraminę plautuvę galima statyti ir po stalviršiu. Su stalviršio paviršiumi susiliejusią plautuvę itin patogu valyti ir prižiūrėti.

Stilius ir dizainas
Virtuvės keramika dažniausiai renkamasi balta, tačiau techninės galimybės leidžia ją gaminti įvairių spalvų, net juodą. Ypač originaliai atrodo baltos plautuvės su elegantiškais dekoratyviniais raštais. Tokius gaminius, prieš keletą metų užėjus neobarokinės stilistikos madai, vieni pirmųjų pristatė "Villeroy & Boch". O interjero, architektūros profesionalai pabrėžia ne keraminių plautuvių gebėjimą prisitaikyti prie skirtingų interjero stilių, o gebėjimą kurti ir pabrėžti išskirtinį virtuvės charakterį.

Vertinantiems nuosaikesnį interjero stilių ir virtuvėje geriau rinktis ramią, kasdienišką atmosferą sukuriančius pilkus atspalvius. Ypač subtilu, kai plautuvės, maišytuvai ir kiti elementai susilieja į vientisą visumą. „Villeroy & Boch“ plautuvių kolekcijoje galima rasti ne vieną pilką (akmens, antracito, grafito atspalvių) gaminį, kurį nesunku pritaikyti prie pasirinkto stalviršio ir mėgstamos interjero stilistikos.